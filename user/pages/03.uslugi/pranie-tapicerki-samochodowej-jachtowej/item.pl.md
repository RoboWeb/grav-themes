---
title: 'Pranie tapicerki samochodowej (jachtowej)'
taxonomy:
    tag:
        - czyszczenie
        - pranie
        - 'czyszczenie tapicerki'
        - 'pranie tapicerki'
hero_classes: 'parallax text-light'
hero_image: carpet-cleaner.jpg
related_pages:
    - /uslugi/czyszczenie-dywanu-i-wykladziny
    - /uslugi/mycie-okien-kratka
    - /uslugi/ozonowanie
    - /uslugi/pranie-tapicerki
    - /uslugi/pranie-tapicerki-samochodowej-jachtowej
---

Pranie tapicerki samochodowej to przede wszystkim usługa prania siedzeń i kanap w samochodzie. Pierzemy także tapicerowane elementy znajdujące się na drzwiach, podłoga, bagażnik. Usługę można wykonać u klienta albo u nas 

===

**Historie, za kórymi stoją wszelkie plamy na siedzeniach własnego samochodu, być może jakiś utalentowany pisarz mógłby wykorzsytać podczas pisania kolejnej powieści sensacyjnej, ale nas one nie interesują. My tylko chcemy, by było czysto i świeżo.**

Usługa ta jest identyczna z praniem tapicerek meblowych i polega na czyszczeniu powierzchni siedzeń za pomocą odkurzacza ekstrakcyjnego. Odkurzacz ekstrakcyjny jest urządzeniem które natryskuje na tapicerkę roztwór detergentu rozpuszczający brud a następnie zasysa rozpuszczony brud wraz z wodą. Odkurzacz wciąż pierze czystą wodą z detergentem, zaś brudną zasysa do osobnego pojemnika. Do prania tapicerki samochodowej używamy specjalnej małej ssawki, dzięki jej pomniejszonym w stosunku do ssawki dywanowej rozmiarom osiągamy większą moc natryskową oraz wielokrotnie większą siłę odsysania brudnej wody z tapicerki. Dzięki temu tapicerka po takiej operacji szybko schnie. Zazwyczaj przed praniem stosujemy także wstępne rozpuszczanie brudu za pomocą tzw. pre-spray. W wypadku gdy po praniu zasadniczym pozostają plamy stosujemy dopieranie i odplamianie.

#### Etapy pracy podczas prania tapicerki samochodowej:

1. Odkurzanie elementów które będą prane 
2. Wstępne rozpuszczanie brudu.

	* Naniesienie środka rozpuszczającego brud (tzw. Pre-spray)
	* Wcieranie Pre-spray szczotką
	
3. Właściwe pranie ekstrakcyjne. (wypłukiwanie brudu)
4. Doczyszczanie większych zabrudzeń i ewentualne odplamianie
5. Suszenie** (opcja dodatkowa )

#### DOJAZD!

Dojeżdżamy do klienta i pierzemy na miejscu. Podejmiemy się prania u Państwa niezależnie od warunków. Jedyne czego potrzebujemy to możliwość podłączenia do prądu (mamy własny przedłużacz 20-60m), oraz dostęp do wody (tyle, żeby wlać do wiaderka) W ostateczności wodę możemy dowieźć na miejsce prania tapicerki. Dobrze także aby miejsce postoju samochodu umożliwiało bezpieczne otwarcie drzwi na pełną szerokość. Praliśmy tapicerkę w różnych miejscach: w garażach podziemnych (mamy własne dodatkowe oświetlenie), na podjazdach, na postojach w miejscach państwa pracy, pod domkami jednorodzinnymi, przy wieżowcu na osiedlowym parkingu.