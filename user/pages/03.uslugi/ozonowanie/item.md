---
title: Ozonowanie
hero_classes: 'parallax text-light'
hero_image: ozonizing.jpg
related_pages:
    - /uslugi/czyszczenie-dywanu-i-wykladziny
    - /uslugi/mycie-okien-kratka
    - /uslugi/ozonowanie
    - /uslugi/pranie-tapicerki
    - /uslugi/pranie-tapicerki-samochodowej-jachtowej
---

Samochody, mieszkania, biura i gabinety, sale przedszkolne i szkolne.

===

#### Czym jest ozonowanie?

Ozonowanie jest stosunkowo nową i całkowicie bezpieczną metodą dezynfekcji pomieszczeń (i nie tylko) za pomocą ozonu. Na rynku usługa ozonowanie działa od kilku lat jednak nadal jest przez klientów mało znana. O ile w zastosowaniach profesjonalnych jest powszechne to osoby prywatne nie zawsze zdają sobie sprawę z potencjału ozonowania.

##### Po co ozonować?

* usuwanie alergenów
* usuwanie nieprzyjemnych zapachów
* odkażanie, dezynfekcja pomieszczeń
* odkażanie przedmiotów wrażliwych na wodę i nie tylko (ubrania, obuwie, księgozbiory itp.)
* usuwanie grzybów w tym odgrzybianie pomieszczeń

##### Co można ozonować? Oferujemy:

* ozonowanie mieszkań
* ozonowanie biur
* ozonowanie samochodów
* ozonowanie pomieszczeń przemysłowych
* ozonowanie ubrań i butów
* ozonowanie mebli

#### SZCZEGÓŁY:

__Ozon (tritlen)__ – alotropowa odmiana tlenu składająca się z trójatomowych cząsteczek. Posiada silne własności aseptyczne i toksyczne. Jest najsilniejszym, znanym utleniaczem. Dzięki swoim właściwościom pozwala usuwać nawet szkodliwe działanie kurzu i roztoczy, co oznacza, że regularne ozonowanie pomieszczeń poprawia stan zdrowia alergików i osób o obniżonej odporności.

**Przeciw bakteriom, grzybom i wirusom**

Ozon jest gazem, który skutecznie niszczy wszelkie bakterie, grzyby i wirusy. Może być on więc stosowany w większości zabiegów dezynfekcji. Dzięki ozonowaniu można zapobiegać rozprzestrzenianiu się chorób, np. grypy. Metoda ta jest więc powszechnie wykorzystywana do dezynfekcji szkół, biur oraz placówek służby zdrowia. Badania wykazały, że rozwiązanie to pozwala na zmniejszenie zachorowalności wśród osób odwiedzających te pomieszczenia o ponad 30 procent.

**Dezodoryzacja**

Ozonowanie stosuje się również z zabiegach dezodoryzacji, gdyż gaz ten zmienia właściwości związków organicznych o przykrych zapachach. W ten sposób nie maskuje on źródła odoru, ale je trwale usuwa – nie działa więc jak dostępne w sklepach odświeżacze powietrza. Wykorzystując metodę ozonowania, z łatwością usuwa się drażniący zapach po malowaniu bądź lakierowaniu lub charakterystyczny zapach nowych mebli. Ozon ceniony jest też w hotelarstwie oraz w gastronomii, gdyż dzięki niemu można pozbyć się nieprzyjemnych aromatów z pokojów hotelowych (np. zapachu papierosów) czy też zapachów powstających w trakcie przygotowywania posiłków (np. woni oleju). Ozon jest w stanie zlikwidować także zapach stęchlizny z długo nieużywanych domków campingowych czy samochodów. Ozonowaniu poddaje się również autobusy, tramwaje i inne środki komunikacji miejskiej.

**Vademecum na trudne do usunięcia zapachy**

Bardzo trudne jest usunięcie zapachu, który powstaje podczas procesu rozkładu ciała zmarłej osoby. Tak zwane jady trupie można zlikwidować praktycznie tylko ozonem. Usługa gwarantuje również skuteczność w walce z zapachem spalenizny, który powstaje podczas pożaru.

**Uzdatnianie wody**

Metoda ozonowania jest wykorzystywana do uzdatniania wody do picia od ponad 100 lat. Stosuje się ją powszechnie w Europie oraz Ameryce Północnej. Użycie ozonu zmniejsza ryzyko dla zdrowia ludzkiego i środowiska naturalnego, które może powstać w przypadku niewłaściwego użycia chloru do uzdatniania wody. Ozon może również być wykorzystywany do niszczenia pleśni rozwijających się w wilgotnych pomieszczeniach (np. po powodzi).

**Odgrzybianie starych budynków i ochrona żywności**

Ozonowanie jest stosowane również w starych i zaniedbanych budynkach, które wymagają odgrzybienia. Może być ono użyte w pomieszczeniach nie posiadających wentylacji i o wysokiej wilgotności. Ponadto ozon znajduje zastosowanie w zakładach przetwórstwa żywności, w których wykorzystuje się go jak preparat biobójczy.

---
Zamówienie usługi ozonowania jest bajecznie proste, wystarczy zadzwonić a przeważnie już następnego dnia możemy państwu pomóc.
